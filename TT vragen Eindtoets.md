# Gestandaardiseerde Tentamenvragen
Datum verwerking: 22 februari 2025
Vraagnummers: 1-30

## Vraag 1
Type: Multiple choice (enkelantwoord)

Context: In een achterstandswijk staat een gezondheidscentrum. De prevalentie van roken is hoog, ook onder de eigen patiënten. De huisarts overweegt een voorlichtingscampagne te organiseren.

Vraagstelling: Als het doel is om het aantal rokers te verminderen, welk advies is dan JUIST?

* [x] Organiseer een voorlichtingscampagne die mensen informeert over de verschillende mogelijkheden voor professionele hulp bij het stoppen met roken
* [ ] Organiseer geen voorlichtingscampagne, want een dergelijke campagne is bewezen ineffectief bij lager opgeleiden
* [ ] Organiseer geen voorlichtingscampagne omdat roken onder laagopgeleiden alleen door forse accijnsverhoging kan worden teruggedrongen
* [ ] Organiseer een voorlichtingscampagne die de nieuwste inzichten op het gebied van gezondheidsrisico's van roken op een informatieve wijze overbrengt

## Vraag 2
Type: Multiple choice (enkelantwoord)

Vraagstelling: Welke van onderstaande bijwerkingen komt het meest frequent voor bij nicotine vervangende middelen?

* [x] Hypertensie
* [ ] Dorst
* [ ] Verhoogde eetlust
* [ ] Bradycardie

## Vraag 3
Type: Tabel-matching

Vraagstelling: Wat past bij hartfalen links? En wat past bij hartfalen rechts?

| Symptoom/Bevinding | Hartfalen links | Hartfalen rechts |
|-------------------|-----------------|------------------|
| Versterkte longvaattekening op de X thorax | [x] | [ ] |
| Een verhoogde CVD | [ ] | [x] |
| Perifeer oedeem | [ ] | [x] |
| Een longembolie | [ ] | [ ] |
| Een hartinfarct gecompliceerd door een chordaruptuur van de mitralisklep | [x] | [ ] |

## Vraag 4
Type: Case-based

Casus:
Een 35-jarige man heeft sinds 1 jaar last van hoesten. Het is een niet-productieve hoest en treedt met name 's nachts en tijdens koude dagen op. Patiënt rookt niet. Hij werkt als leraar op een middelbare school. Bij anamnese en lichamelijk onderzoek zijn er geen aanwijzingen voor een postnasal drip of rinitis klachten. De vitale functies zijn normaal. Over de longen hoort de arts geen bijgeluiden. Er is sprake van een mild verlengd expirium.

Vraagstelling: Wat is de nu de meest aangewezen diagnostische test?

* [x] Een spirometrie met een reversibiliteitstest
* [ ] Een bronchoscopie
* [ ] Een X-thorax
* [ ] Een sputumkweek

## Vraag 5
Type: Case-based

Casus:
Een 25-jarige vrouw heeft astma. De laatste drie maanden heeft zij met tweemaal daags beclomethason 500 mcg geen astmatische klachten meer. Ze heeft in deze drie maanden geen salbutamol nodig gehad. Lichamelijk onderzoek is zonder afwijkingen.

Vraagstelling: Wat is volgens de NHG-standaard 'Astma bij volwassenen' het aangewezen medicamenteuze beleid ten aanzien van de beclomethason?

* [x] Beclomethason dosis halveren
* [ ] Beclomethason stoppen
* [ ] Beclometason vervangen door ipratropium
* [ ] Beclomethason in deze dosis continueren tot de volgende controle over 3 maanden

## Vraag 6
Type: Case-based met complexe matching

Context: De arts op de spoedeisende hulp ziet vier patiënten met dyspnoe.

Vraagstelling: Wat is de meest waarschijnlijke oorzaak van de dyspnoe? Zoek de beste combinatie van bevindingen anamnese, bevindingen lichamelijk onderzoek, aanvullend onderzoek en therapie.

### Anamnese opties:
a. Een vrouw van 66 jaar, bekend met diabetes, heeft sinds een paar dagen het gevoel van griep, geen duidelijke pijn op de borst, maar wel een benauwd gevoel op de borst, zowel bij inspanning als in rust. Ze heeft vannacht in de stoel geslapen, omdat ze bij platliggen erg kortademig is. Ze voelt geen palpitaties.

b. Een jonge sportieve studente geneeskunde van 22 jaar, die rookt en de pil gebruikt presenteert zich met ernstige dyspnoe in rust en pijn bij de ademhaling.

c. Een man van 55 jaar, bekend met hypertensie, heeft sinds een paar dagen het gevoel van griep en verkoudheid. Sinds gisteravond heeft hij last van koorts, kortademigheid en last van hoesten.

d. Een man van 44 jaar was om zeven uur 's avonds, na het avondeten, kruipend naar bed gegaan. Hij kon niet goed lopen, was draaierig en had een dronken gang naar bed. Hij had gebraakt en had hoofdpijn. Om tien uur bemerkte zijn echtgenote een afgezakte mondhoek.

### Bevindingen bij lichamelijk onderzoek:
a. Ziek, temp. 39 graden Celsius, RR 130/90 mm Hg, pols 110/min, regulair en equaal, neusverkouden en een productieve hoest. Over het hart normale harttonen en geen souffles, en over de longen links crepiteren te horen.

b. Matig ziek, temp. 37 graden Celsius, RR 150/90 mm Hg, pols 130/min, irregulair en inequaal, Over het hart normale harttonen, een holosystolische souffle graad 3/6 pm apex met uitstraling naar oksel en over de longen basaal beiderzijds crepiteren te horen.

c. Matig ziek, temp. 37,5 graden Celsius, RR 140/90 mm Hg, pols 100/min, regulair en equaal, CVD is verhoogd, O2sat 92%, ademfrequentie 20/min, pijn bij ademhalen. Over het hart normale harttonen, geen souffles en over de longen normaal ademgeruis te horen.

d. Ziek, temp. 38 graden Celsius, RR 100/60 mm Hg, pols 120/min, regulair en equaal, CVD is verhoogd. Over het hart normale harttonen, geen souffles en over de longen normaal ademgeruis te horen. Verder pitting oedeem aan enkels beiderzijds.

### Bevindingen laboratorium onderzoek:
a. Leucocyten aantal verhoogd met linksverschuiving en CRP verhoogd.
b. Amylase en lipase verhoogd.
c. NT-proBNP verhoogd.
d. D-dimer verhoogd.

### Aangewezen therapie:
a. Antistolling
b. Beta-blokker
c. Antibiotica
d. Diureticum

### Correcte combinaties:
| Diagnose | Anamnese | LO | Lab | Therapie |
|----------|----------|----|----|----------|
| Pneumonie | c | a | a | c |
| Longembolie | b | c | d | a |
| Hartfalen links | a | b | c | a, b, d |

## Vraag 7
Type: Multiple choice (enkelantwoord)

Vraagstelling: Wanneer dient een behandeling met varenicline gestart te worden?

* [x] 1-2 weken voordat iemand wil stoppen met roken
* [ ] Zodra iemand ontrekkingsverschijnselen ervaart
* [ ] Direct na het stoppen met roken
* [ ] 1-2 weken nadat iemand gestopt is met roken

## Vraag 8
Type: Case-based

Casus:
Een 3-jarig meisje wordt door de huisarts naar de eerste hulp gestuurd in verband met hoge koorts en suf zijn. Haar ademfrequentie is 25/min, haar hartfrequentie is 160/min.

Vraagstelling: Welke bewering over de bevindingen is JUIST?

* [x] Haar ademfrequentie is normaal, maar zij is wel tachycard
* [ ] Zij is tachypnoeïsch, maar heeft een normale hartfrequentie
* [ ] Zij is tachypnoeïsch en tachycard
* [ ] Haar hartfrequentie en ademhaling zijn normaal
* [ ] Zij ademt traag voor haar leeftijd, en is tachycard

## Vraag 9
Type: Case-based met multiple choice (enkelantwoord)

Antwoordopties voor beide casussen:
a. aortadissectie
b. longembolie
c. hartinfarct
d. hartfalen
e. pneumonie
f. hyperventilatie o.b.v. angststoornis

### Casus 1:
Onderbuurvrouw van de huisartsenpraktijk, 50 jaar, komt op vrijdagmiddag om kwart over vijf bij de huisarts. Ze voelt zich niet goed; al een paar dagen niet. Ze heeft een raar gevoel op de borst en is benauwd. Verder is ze daarbij ook misselijk. Ze wil, met het weekend in het vooruitzicht, graag gerustgesteld worden door de huisarts. De bloeddruk is erg hoog, 180/100; geen links-rechts bloeddruk verschil. Cor is regulair, en de huid voelt klam aan. Bij nader uitvragen blijkt de pijn in de buurt van het sternum te zitten. Er is af en toe een uitstraling naar de keel. Ze rookt al jaren en behoorlijk veel ook. De familiegeschiedenis wat betreft hart- en vaatziekten is positief.

Antwoord voor casus 1: [x] c (hartinfarct)

### Casus 2:
Tijdens een druk spreekuur op vrijdagochtend ziet de huisarts mevrouw Anderson, een 33-jarige vrouw met licht overgewicht. Ze bezoekt het spreekuur niet vaak en als ze komt gaat het meestal over pijnlijke knieën. Nu geeft ze aan sinds enkele dagen pijnklachten te hebben op haar rechter thoraxhelft. De klachten lijken niet afhankelijk te zijn van bewegingen van arm of schouder. Wel lijken ze wat erger te worden bij diep inademen, maar dat vindt ze moeilijk om aan te geven. Ze is verder gezond. Desgevraagd vertelt ze dat ze niet vaker hoest en geen bloed ophoest. Ze heeft nooit eerder een trombosebeen of longembolie gehad. In haar familie komt geen veneuze trombose voor. Ze rookt niet en gebruikt geen medicatie (ook geen orale anticonceptie). Bij lichamelijk onderzoek vindt de huisarts een bloeddruk van 109/75 mm Hg en een regulaire polsfrequentie van 108 per minuut. Haar temperatuur is 37,2 °C. In rust lijkt er geen sprake te zijn van benauwdheid; er is geen tachypneu en haar zuurstofsaturatie is 100%. Er zijn geen bijzonderheden bij auscultatie van de longen. Bij inspectie van de kuiten is de linker kuit wat dikker dan de rechter.

Antwoord voor casus 2: [x] b (longembolie)

## Vraag 10
Type: Multiple choice (enkelantwoord)

Casus:
Een 62-jarige man klaagt over dyspnoe bij traplopen en vooroverbukken. Hij heeft nooit gerookt en de pulmonale voorgeschiedenis is blanco. Hij weegt 115 kg bij een lengte van 1,71 m.

Vraagstelling: Wat is de meest waarschijnlijke oorzaak van de dyspnoe?

* [x] Een gevoel van verhoogde ademarbeid
* [ ] Stimulatie van juxtacapillaire receptoren in de long
* [ ] Luchthonger door hypoxemie
* [ ] Luchthonger door hypercapnie

# Gestandaardiseerde Tentamenvragen Batch 2
Datum verwerking: 22 februari 2025
Vraagnummers: 11-20

## Vraag 11
Type: Multiple choice (enkelantwoord)

Vraagstelling: Een 48-jarige man heeft sinds 4 maanden last van een niet-productieve hoest. Af en toe voelt hij zich benauwd. Zijn voorgeschiedenis vermeldt hooikoorts, verder geen bijzonderheden. Hij is twee jaar geleden gestopt met roken, daarvoor was er sprake van 25 pack years. Lichamelijk onderzoek is zonder afwijkingen. De spirometrie wordt goed geblazen en laat voor en na bronchusverwijding geen afwijkingen zien.

Welke conclusie na aanvullend onderzoek is JUIST?

* [x] COPD is uitgesloten, astma niet
* [ ] Astma is uitgesloten, COPD niet
* [ ] Astma en COPD zijn allebei mogelijk
* [ ] Zowel astma als COPD zijn hiermee uitgesloten

## Vraag 12
Type: Multiple choice (enkelantwoord)

Vraagstelling: Wat is het grootste voordeel van een electieve endovasculaire uitschakeling van een aneurysma van de abdominale aorta ten opzichte van een open operatie?

* [x] Lagere mortaliteit op de korte termijn
* [ ] Sneller herstel
* [ ] Het is goedkoper
* [ ] Lagere mortaliteit op de lange termijn
* [ ] Minder endolekkage

## Vraag 13
Type: Multiple choice (enkelantwoord)

Vraagstelling: Wat is de diameter voor indicatie voor een preventieve operatie aan een aneurysma van de abdominale aorta bij een man?

* [ ] 6.5cm
* [ ] 4.5cm
* [ ] 6.0cm
* [x] 5.5cm
* [ ] 5.0cm

## Vraag 14
Type: Case-based

Casus:
Een huisarts ziet een 55-jarige dame op het spreekuur met sinds 10 minuten bestaande drukkende thoracale pijn waarbij op basis van anamnese en de aanwezige risico factoren op dat moment een verdenking bestaat op een vorm van cardiale ischemie. Haar risico op coronarialijden is 30-70%. De vitale parameters zijn nu stabiel.

Vraagstelling: Welk beleid is juist?

* [x] De huisarts stuurt haar direct in per ambulance
* [ ] Toedienen van acetylsalicylzuur en een bèta-blokker
* [ ] Het maken van een rust ECG in de praktijk
* [ ] Een poliklinisch inspannings-ECG

## Vraag 15
Type: Multiple choice (enkelantwoord)

Vraagstelling: Wat is het belangrijkste onderdeel in een cognitieve gedragstherapie gericht op paniekstoornis?

* [x] Exposure in vivo/Interoceptieve exposure
* [ ] Ontspannings- en ademhalingstechnieken
* [ ] Cognitieve herstructurering
* [ ] Paniekdagboek

## Vraag 16
Type: Multiple choice (enkelantwoord)

Vraagstelling: Een patiënt met een ongunstige levensverwachting bij hartfalen is te herkennen aan bepaalde kenmerken. Welk kenmerk hoort hier NIET bij:

* [x] Aanhoudend overgewicht
* [ ] Afhankelijkheid bij activiteiten van het dagelijks leven (ADL)
* [ ] Frequente heropnames voor hartfalen met exacerbaties
* [ ] Negatief antwoord op de surprise question: Zou het mij verbazen als deze patiënt binnen 12 maanden overlijdt?

## Vraag 17
Type: Multiple choice (enkelantwoord)

Vraagstelling: De arts kan bij dyspnoe in de palliatieve fase zijn/haar keuze voor het starten van zuurstof therapie op verschillende parameters baseren. Welke parameter is in dit kader het belangrijkste?

* [x] De (door patiënt) subjectief ervaren dyspnoe
* [ ] De arterieel gemeten zuurstofsaturatie
* [ ] De te verwachten afhankelijkheid (van patiënt) van de zuurstof
* [ ] De middels pols-oximeter gemeten zuurstofsaturatie

## Vraag 18
Type: Case-based met complexe matching

Context: De arts ziet vijf patiënten op zijn spreekuur met als hoofdklacht 'moeheid'.

Vraagstelling: Zoek de beste combinatie van anamnese, lichamelijk onderzoek en labonderzoek.

### Anamnese opties:
a. Een vrouw van 38 jaar heeft sinds 5 weken bestaande vermoeidheidsklachten, zij wordt moe wakker en gaat moe naar bed. Zij is alleenstaand, heeft twee kleine kinderen. Ze laat steken vallen op het werk.

b. Man van 66 jaar, bekend met hartfalen en diabetes, heeft nu een week last van vermoeidheidsklachten. Slaapt slecht doordat zijn neus dicht zit en hij veel hoest, overdag voelt hij zich niet fit.

c. Vrouw van 24 jaar, blanco voorgeschiedenis, voelt zich de laatste maanden steeds vermoeider. Slaapt verder goed. Regelmatige, maar hevige cyclus.

d. Man van 48 jaar, blanco voorgeschiedenis, voelt zich sinds een paar weken vermoeid, hij is op aanraden van zijn vriendin een jaar geleden gestart met veganistisch eten.

e. Vrouw van 31 jaar heeft sinds een aantal weken toenemende klachten van vermoeidheid, last van obstipatie en heeft het continue koud.

### Lichamelijk onderzoek opties:
a. Niet ziek, temp 36.8, RR 120/75 mmHg, p 65/min, bleke sclerae.

b. Matig ziek, temp 38, RR 138/80mmHg, p 85/min, pulm verspreid voortgeleide rhonchi.

c. Matig ziek T 37,2 RR146/84, P82, pulm verlengd piepend expirium.

d. Niet ziek, temp 37.1, RR 125/70mmHg, p 58/min.

e. Niet ziek, temp 37.1, RR 115/65mmHg, p 65/min, emotioneel.

### Labonderzoek opties:
a. Hb 8.1, L 5.0, CRP 35
b. Hb 6.8, L 5.0, MCV 65, CRP<5
c. Hb 7.8, L 6.0, TSH 8,5 FT4 7.5
d. Hb 6.8, L 5.5, MCV 85, gluc 6.8
e. Hb 8.0, L 6.0, TSH 3.5, FT4 16.2

### Correcte combinaties:
| Diagnose | Anamnese | LO | Lab |
|----------|----------|----|----|
| IJzergebreksanemie | c | a | b |
| Virusinfectie | b | b | a |
| Hypothyreoïdie | e | d | c |
| Surmenage | a | e | e |

## Vraag 19
Type: Case-based

Casus:
Een 27-jarige vrouw bezoekt voor een second opinion de polikliniek interne geneeskunde in verband met continue aanwezige vermoeidheidsklachten met darmkrampen en diarree, die geluxeerd lijken te worden door het geven van presentaties op werk. De verdere anamnese en uitgebreid lichamelijk onderzoek laten geen bijzonderheden zien. Er is elders al laboratorium onderzoek verricht: bloedbeeld, TSH, vitaminestatus en feces onderzoek zijn niet afwijkend en er zijn geen coeliakie antistoffen.

Vraagstelling: Probeer op basis van anamnese, lichamelijk onderzoek en epidemiologie de best passende (differentiaal-) diagnose te stellen.

* [x] Prikkelbare darmsyndroom
* [ ] Atriumfibrilleren, hartfalen, depressie
* [ ] Anemie, hypothyreoïdie, angststoornis
* [ ] Depressie, chronisch vermoeidheidssyndroom, ijzergebreksanemie
* [ ] Ziekte van Crohn
* [ ] Atriumfibrilleren, anemie, hartfalen

## Vraag 20
Type: Case-based

Casus:
Op het spreekuur van de huisarts komt een 88-jarige vrouw die is verwezen in verband met vermoeidheidsklachten. Bij de anamnese valt op dat ze met name vermoeid is na inspanning zoals traplopen en bij opstaan snel duizelig is. Tijdens de hetero-anamnese komt naar voren dat patiënte erg angstig is om naar buiten te gaan na een eerdere val en zich hierdoor eenzaam en verdrietig voelt.

Vraagstelling: Op welke twee domeinen van de comprehensive geriatrie assessment zou een oorzaak kunnen liggen voor de klachten op basis van deze gegevens?

* [x] Psychisch en somatisch
* [ ] Functioneel en systemisch
* [ ] Sociaal en mobiliteit
* [ ] Executieve functies en emotionaliteit

# Gestandaardiseerde Tentamenvragen Batch 3
Datum verwerking: 22 februari 2025
Vraagnummers: 21-30

## Vraag 21
Type: Multiple choice (enkelantwoord)

Vraagstelling: Welke stelling klopt? Opioiden:

* [x] Geven vaak gastro-intestinale bijwerkingen
* [ ] Hebben geen breed werkingsgebied
* [ ] De dosering kan niet per 24 uur verdubbeld worden
* [ ] Hebben een 'plafond' met betrekking tot de dosering

## Vraag 22
Type: Multiple choice (enkelantwoord)

Vraagstelling: Pijn bij kankerpatiënten moet vaak met opiaatrotatie bestreden worden. Wat is het doel van "opiaatrotatie"?

* [x] Verhogen effectiviteit door veranderen soort opiaat
* [ ] Verhogen verdraagbaarheid door veranderen soort opiaat
* [ ] Verhogen gebruiksgemak door overgang naar langerwerkend opiaat
* [ ] Verhogen verdraagbaarheid door veranderen toedieningsweg

## Vraag 23
Type: Multiple choice (meerantwoord)

Vraagstelling: Geef aan bij welk van onderstaande patiëntcategorieën screening op het bestaan van chronische nierschade geïndiceerd is (meerdere antwoorden mogelijk):

* [x] Patiënten ouder dan 30 jaar met diabetes mellitus type 2
* [x] Patiënten ouder dan 30 jaar met diabetes mellitus type 1
* [x] Patiënten jonger dan 30 jaar met diabetes mellitus type 2
* [x] Patiënten jonger dan 30 jaar met diabetes mellitus type 1

## Vraag 24
Type: Case-based

Casus:
Een patiënt met chronische nierschade wordt behandeld met het diureticum hydrochloorthiazide. I.v.m. een te hoge bloeddruk wordt ook gestart met een ACE-remmer. De estimated GFR is twee weken later van 60 naar 40 ml/min/1.73m2 gezakt. De bloeddruk is nu 110/55 mmHg en de polsfrequentie bedraagt 82/min. De patiënt ervaart geen klachten.

Vraagstelling: Wat is nu de volgende stap?

* [x] Onmiddellijk het diureticum staken
* [ ] Onmiddellijk verwijzen naar de spoedeisende hulp
* [ ] Onmiddellijk verwijzen naar de internist-nefroloog
* [ ] Onmiddellijk de ACE-remmer staken

## Vraag 25
Type: Case-based

Casus:
Een patiënt verliest door een arteriële inwendige bloeding acuut 10% van het totale bloedvolume.

Vraagstelling: Wat is in de acute fase (i.e., eerste 30 minuten) het effect van die bloeding op de gemiddelde arteriële bloeddruk (MAP) in de centrale arteriën?

* [x] De MAP blijft gelijk, doordat de cardiac output gelijk blijft
* [ ] De MAP neemt toe, doordat de cardiac output toeneemt
* [ ] De MAP neemt af, doordat de cardiac output afneemt
* [ ] De MAP neemt toe, doordat de veneuze aanvoer afneemt
* [ ] De MAP neemt af, doordat het centraal bloedvolume afneemt

## Vraag 26
Type: Multiple choice (meerantwoord)

Vraagstelling: Welk(e) mechanisme(n) wordt(en) geactiveerd in reactie op 15% bloedverlies? Meerdere antwoorden kunnen juist zijn.

* [x] Toename perifere weerstand
* [x] Afname zoutexcretie
* [x] Afname waterexcretie
* [ ] Veneuze vasodilatatie
* [ ] Afname hartfrequentie
* [ ] Afname contractiliteit

## Vraag 27
Type: Case-based met complexe matching

Context: Op de SEH doet de ambulance-medewerker de volgende overdracht aan de SEH-arts:
"Wij hebben bij ons de heer J. van 80 jaar oud, eenzijdig auto-ongeval. Deze man is met 120km/uur in de vangrail terecht gekomen, over de kop geslagen en ondersteboven tegen een boom tot stilstand gekomen. Bij aankomst reageerde de patiënt niet op aanspreken of een pijnprikkel. Hij ademde wel en we konden een hartslag waarnemen. Met behulp van de brandweer hebben wij hem uit de auto gehaald. Omdat wij op enkele minuten rijden van dit ziekenhuis waren hebben we patiënt ingeladen en presenteren wij hem aan jullie. Onderweg hebben we een bloeddruk gemeten van 80/40mmHg en een hartfrequentie van 70/min. Hij heeft van ons 15L O2 gekregen via een non-rebreather mask."

Beschikbare interventie-opties:
A. Thoraxdrain
B. Stabiele zijligging
C. ECG
D. Bloedafname
E. Jaw thrust
F. Vochtbolus 500cc NaCl 0.9%
G. Reassessment
H. Uitzuigen
I. Spoedecho
J. Head tilt - chin lift
K. Naaldthoracocentese
L. Peritoneale lavage

Vraagstelling 1: Patiënt wordt volgens de ABCDE-systematiek nagekeken. De patiënt reutelt en hij heeft bloed/slijm in zijn mond heeft. Welke twee interventies zijn nu als eerst geïndiceerd?

Antwoord: 
* [x] E (Jaw thrust)
* [x] H (Uitzuigen)

Vervolgscenario: Ondanks adequate airway manoeuvres blijft patiënt reutelen. De artsen concluderen dat er sprake is van een inadequate ademweg en vragen de anesthesist om patiënt te intuberen, hetgeen vlot gebeurt, en de saturatie is aanvankelijk 100%. Na intubatie en zekeren van de ademweg evalueert de arts B. Bij auscultatie hoort de arts verminderd ademgeruis links, ondertussen ziet de arts de saturatie dalen tot <80% en vertelt de anesthesist dat zij moeite heeft de patiënt te beademen vanwege hoge drukken.

Vraagstelling 2: Welke interventie dient nu als eerst uitgevoerd te worden o.b.v. de meest waarschijnlijke diagnose?

Antwoord:
* [x] K (Naaldthoracocentese)

Vervolgscenario: Na interventie is men (voor nu) tevreden over de A en de B. In de C heeft patiënt een irregulaire pols van 80/min, zijn tensie is gedaald naar 70/30mmHg. De SEH-arts vraagt de anesthesist of dit komt door de sedatie, maar zij verzekert dat dit niet het geval is. Op de buik ziet de arts een seatbelt-sign.

Vraagstelling 3: Welk diagnostisch onderzoek dient nu plaats te vinden?
Vraagstelling 4: Welke interventie moet zeker toegepast worden?

Antwoorden:
3. * [x] I (Spoedecho)
4. * [x] F (Vochtbolus 500cc NaCl 0.9%)

Vervolgscenario: De SEH-arts besluit hulp in te roepen (beter laat dan nooit) en belt de chirurg. Terwijl de SEH-arts wacht op de chirurg, gaan ze door met de D als de saturatie opnieuw begint te dalen.

Vraagstelling 5: Wat doet de SEH-arts?

Antwoord:
* [x] G (Reassessment)

## Vraag 28
Type: Matching

Vraagstelling: Plaats elke ziektebeeld bij het juiste type shock waartoe dit ziektebeeld zou kunnen leiden:

Categorieën:
A. Cardiogene shock
B. Obstructieve shock
C. Hypovolemische shock
D. Distributieve shock

### Correcte indeling:
Distributieve shock:
* [x] Urosepsis
* [x] Anafylaxie

Obstructieve shock:
* [x] Spanningspneumothorax
* [x] Longembolie

Hypovolemische shock:
* [x] Fractuur bekken na trauma
* [x] Geruptureerd aneurysma aorta abdominalis

Cardiogene shock:
* [x] Cardiomyopathie
* [x] Groot hartinfarct

## Vraag 29
Type: Matching

Vraagstelling: Welk type shock is het meest waarschijnlijk als een patiënt zich op de shockroom presenteert met een verhoogde centraal veneuze druk en een flinke hoeveelheid pericardvocht?

* [x] B (Obstructieve shock)

## Vraag 30
Type: Matching

Vraagstelling: Bij welk type shock past een verhoogde gemengde zuurstofsaturatie (SvO2) het meest?

* [x] D (Distributieve shock)
